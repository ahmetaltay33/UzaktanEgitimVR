# Sanal Gerçeklik ile Uzaktan Eğitim
Uzaktan Eğitim Sisteminin Sanal Gerçeklik ile Gerçekleştirimi

Bu projede sanal bir sınıf ortamı tasarlanıp bu sınıfa öğretmen ve öğrencilerin aynı anda giriş yapmaları, bulundukları ortamdaki sanal nesneleri eş zamanlı kullanabilmeleri ve birbirleri ile sesli iletişim kurabilmeleri hedeflenmektedir. Hedeflenen gerçekleştirimde öğrenci sınıf/oda kodunu yazarak oturum açar. Aynı odada bulunan diğer kişileri üzerlerinde isimleri yazan avatarları şeklinde görür. Oyuncular mikrofonları ile konuşabilir diğer öğrencilerin konuşmalarını eş zamanlı duyabilir, sınıf içerisinde bulunan tahta, masa, sandalye gibi araçlar ile etkileşebilir. Diğer öğrencilerin yaptıkları eş zamanlı nesne etkileşimleri görebilir, tepki verebilir. Böylece bu yetenekler ile öğrenci kendisini gerçek ortamdaymış gibi hissedip canlı dersin daha yoğun yaşanmasını algılayabilir.

Projede maliyetlerin düşürülmesi ve hayata geçirmenin daha kolay olabilmesi için Google Cardboard sanal gerçeklik gözlüklerinin tercih edilmesi ve android işletim sistemi üzerinde çalışacak mobil bir uygulama olarak tasarlanması düşünülmüştür. Cardboard gözlüklerin çalışma mantığında; akıllı bir cep telefonunu gözlük içerisine yerleştirip telefon ekranında 2 ye bölünmüş görüntüyü gözlük mercekleri yardımı ile birleştirerek beynimize 3 boyutlu bir ortamın içerisindeymişiz hissi verilmektedir. Projenin ileriki safhalarında maliyetler göz ardı edilebilir ise Oculus firmasının daha gerçekçi sanal gerçeklik deneyimi yaşatan donanımları üzerinde bir çalışmaya dönüştürülebilir. Bu projede yapılacak çalışma ileriki çalışmaların alt yapısını oluşturacak düzeyde olmayı hedeflemektedir.

# Lobi
Proje 3 sahneden oluşmaktadır. Birinci sahne lobi sahnesi olup öğrencinin sanal sınıf ya da mikroişlemciler laboratuvarı arasında seçim yapmasına imkân tanır. 
![image](https://user-images.githubusercontent.com/46381367/116292079-f9591100-a79d-11eb-85f4-523f37355bd0.png)

# Canlı Ders Sınıfı
Canlı ders sınıfı seçilmesi halinde öğrencinin adını girmesi istenir daha sonraki aşamada katılacağı oda numarasını girmesi istenir. Oda numarası öğretmen tarafından farklı bir ortam üzerinden öğrencilerle paylaşılacak şekilde düşünülmüştür.
![image](https://user-images.githubusercontent.com/46381367/116292204-1b529380-a79e-11eb-946e-3640f2f891ef.png)

Canlı ders sahnesine geçildiğinde öğretmen ve öğrenciler birbirleri ile sesli iletişim kurabilir. Birbirlerinin sahne üzerindeki hareketlerini eş zamanlı gözlemleyebilir. İstedikleri sıraya oturup kalkabilirler. Öğretmen masasından ise akıllı tahtaya video materyali yansıtılabilir. Bu materyal eş zamanlı olarak sahnede bulunan tüm kişilerde oynatılır. Öğretmen videoya müdahale ettiğinde (değiştirme, durdurma, başlatma vb…) eş zamanlı olarak herkeste aynı tepki oluşur. Böylece sanal ortamın gerçeğe yakınlaştırılması prototipleşmiş olur.
![image](https://user-images.githubusercontent.com/46381367/116292353-45a45100-a79e-11eb-9e35-2963c269bbc1.png)

# Mikroişlemciler Laboratuvarı
Mikroişlemciler laboratuvarı seçilmesi durumunda öğrenciden herhangi bir ek bilgi istenmez doğrudan laboratuvar sahnesine geçiş yapılır. Bu sahne çok oyunculu olarak tasarlanmamıştır. Bu yüzden bu sınıfta aynı anda sadece bir öğrenci bulunur. Her öğrenci kendi telefonu üzerinden kendi sahnesine giriş yapar. Birbirleri ile etkileşim kuramazlar. Bu sahnede önceden tanımlanmış ders konularına ait içerikler bulunur.Öğrenci kendi istediği içeriği açıp izleyebilir. Bu sahnede Öğrenci-Öğrenci veya Öğrenci-Öğretmen etkileşimi yoktur.
![image](https://user-images.githubusercontent.com/46381367/116292464-69679700-a79e-11eb-96e4-dc8f417fa9c7.png)
 
![image](https://user-images.githubusercontent.com/46381367/116292585-8ac88300-a79e-11eb-8bbb-9287650a6514.png)

<meta name='keywords' content='vr, virtual reality, remote education, sanal gerçeklik, uzaktan eğitim, google, cardboard, unity, microsoft'>
